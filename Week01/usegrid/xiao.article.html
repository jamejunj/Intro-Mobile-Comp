<article>
    <h1>ยักษาผู้พิทักษ์ - Xiao</h1>
    <blockquote>ยักษา เซียนผู้พิทักษ์ Liyue ผู้ได้รับสมญานาม “ผู้กำราบอสูร” หรือ “ยักษาผู้พิทักษ์”</blockquote>
    <p>แม้ว่ารูปร่างหน้าตาจะเป็นชายหนุ่มอายุน้อยแต่อายุของ Xiao นั้นก็เกินกว่าสองพันปีมาแล้ว
        โชคดีที่ไม่มีใครดูถูกเขาเพราะรูปร่างหน้าตา เพราะไม่ว่าใครก็สามารถรู้สึกได้ว่าชายหนุ่มคนนี้เป็นคนที่ดุร้าย
        …อันตราย, เคร่งขรึม สายตาคมราวกับใบมีด
        ถึงแม้ว่าในสายตาของเหล่าเซียนนั้นชื่อเสียงและความอาวุโสของเขาถือว่าอยู่ในระดับสูงศักดิ์ แต่ท่ามกลางผู้คนแล้วเขากลับไม่เป็นที่รู้จักเท่าใดนัก
        ซึ่งก็เป็นสิ่งที่หลีกเลี่ยงไม่ได้ เขานั้นไม่ใช่สัญลักษณ์ของความเป็นมงคล ไม่สามารถให้ความร่ำรวย หรือเป็นดาวนำโชคได้ และก็ไม่ได้อาศัยอยู่บน Jueyun Karst ที่เป็นสัญลักษณ์ของความเป็นเซียนด้วย
        หากผู้ใดเห็น Xiao ใช้พลังเวทมนตร์ของเขา สถานการณ์ของผู้นั้นเกรงว่าจะอยู่ระหว่างความเป็นและตาย อันตรายเป็นอย่างยิ่ง
        ไม่ใช่ว่า Xiao ต้องการทำร้ายผู้คน แต่เพียงเพราะว่า Xiao นั้นต้องต่อสู้กับความมืดที่มีพลังเพียงพอจะกลืนกินแสงสว่างของ Liyue มาโดยตลอด ซึ่งหากคนธรรมดาเข้าไปใกล้การต่อสู้ก็จะได้รับผลกระทบอย่างหลีกเลี่ยงไม่ได้
        แน่นอนว่านี่ไม่ใช่ความลับที่จะต้องถูกปิดปากหรอกนะ</p>
</article>